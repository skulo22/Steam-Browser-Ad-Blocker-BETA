Az uBO Lite (uBOL) egy *engedélyt nem igénylő* MV3-alapú tartalomblokkoló.

Az alapértelmezett szabálykészlet megfelel a uBlock Origin alapértelmezett szűrőkészletének:

- uBlock Origin beépített szűrőlistái
- EasyList
- EasyPrivacy
- Peter Lowe hirdetési és nyomkövető-kiszolgálókat tartalmazó listája

További szabályokat adhat hozzá a beállítások oldalon – kattintson a _Fogaskerekek_ ikonra a felugró panelen.

Az uBOL teljes mértékben deklaratív, vagyis nincs szükség állandó uBOL folyamatra a szűréshez, és a CSS/JS injektálás-alapú tartalomszűrést maga a böngésző végzi megbízhatóan, nem pedig a kiegészítő. Ez azt jelenti, hogy az uBOL maga nem fogyaszt CPU/memória erőforrásokat, amíg a tartalom blokkolása folyamatban van – az uBOL service worker folyamatára _csak_ akkor van szükség, amikor az felugró panellel vagy a beállítási oldalakkal érintkezik.

Az uBOL nem igényel széles körű „adatok módosítása és olvasása” engedélyt a telepítéskor, ezért korlátozott képességei vannak az uBlock Originhez vagy más tartalomblokkolókhoz képest, amelyek széles körű „adatok olvasása és módosítása” engedélyeket igényelnek a telepítésükkor.

Az uBOL azonban lehetővé teszi, hogy *kifejezetten* kiterjesztett engedélyeket adjon az Ön által választott bizonyos webhelyekhez, hogy jobban szűrhessen ezeken a webhelyeken kozmetikai szűréssel és szkriptlet-injekciókkal.

Ha kiterjesztett engedélyeket szeretne adni egy adott webhelyen, nyissa meg az előugró panelt, és válasszon magasabb szűrési módot, például Optimális vagy Teljes.

A böngésző ekkor figyelmezteti Önt a bővítmény által kért további engedélyek megadásának hatásaira az aktuális webhelyen, és közölnie kell a böngészővel, hogy elfogadja-e vagy elutasítja a kérést.

Ha elfogadja az uBOL további engedélyekre vonatkozó kérését az aktuális webhelyen, akkor jobban tudja szűrni az aktuális webhely tartalmát.

Az alapértelmezett szűrési módot az uBOL beállítási oldalán állíthatja be. Ha az Optimális vagy a Teljes módot választja alapértelmezettként, akkor az uBOL-nak engedélyt kell adnia az adatok olvasására és módosítására az összes webhelyen.

Ne feledje, hogy ez még folyamatban van, a következő célokkal:

- Nincsenek széles körű gazdagép-engedélyek a telepítés során – a kiterjesztett engedélyeket a felhasználó kifejezetten webhelyenként adja meg.

- Teljesen deklaratív a nagyobb megbízhatóság illetve CPU- és memóriahatékonyság érdekében.
